# Grup Kuralları

Bu gruba dahil olduğunuzda kabul edilen şartlar aşağıdaki gibidir. Aksi paylaşımlar silinebilir, hatta gruptan atılıp engellenebilirsiniz. Lütfen bu kurallara özen göstermeye gayret ediniz.

Kurallarda değişiklik olmasını istediğiniz durumda; bu depoya "*pull request*" atabilirsiniz. İsteğiniz grup yöneticilerimizce değerlendirilecek, uygun bulunursa kurallara eklenecektir.

## Kullanıcıların Tabi Olduğu Kurallar

1. Grup yöneticilerinin engellenmesi gruptan atılma sebebidir. Bunun gerekçesi; grup yöneticilerini engellediğiniz takdirde, (gerekli durumlarda) içeriğinizle alakalı yaptıkları yorumları göremeyecek olmanızdır.
2. Reklam, spam, flood içerik paylaşımı yapılamaz.
    1. Reklam linkleri de (bit.ly vs.) buna dahildir.
    2. Listelenen durumlarda kullanıcı uyarılır ve gerekli yaptırımı yerine getirdiği durumda gönderi silinmeyebilir.
        * Gönderi Linux ile alakalı ve grubu engellemeyecek şekilde/aralıklarda paylaşılmış ise, yönetici kullanıcıyı uyarır ve paylaşımları tek bir paylaşım içerisinde toplamasını ister. Bu gereklilik, kullanıcı tarafından yapılmadığı takdirde gönderi silinebilir.
3. Gönderiler grup konusuyla alakalı olmak zorundadır.
4. Kullanıcıların birbirleri ile iletişimi esnasında, aşağıdaki maddelerden birisinin ısrarla tekrarlanması gruptan atılma sebebidir.
    1. Hakaret içerikli konuşmak ya da gönderi paylaşmak.
    2. Küfür kullanmak (şaka niyetiyle bile olsa).
    3. Bir başka kullanıcıyı tehdit etmek.
5. Aşağıdaki durumlarda da gönderileriniz silinebilir.
    1. Belirsiz kaynak.
    2. Yanlış bilgi.
    3. Bir grup kullanıcıyı incitebilecek paylaşım.
6. Kasten ve okumayı zorlaştırıcı ifadeler kullanılarak yapılan gönderiler silinebilir.
7. Diğer paylaşımcıların da emeğine saygı duymak adına her ne sebeple olursa olsun kullanıcılar kendi gönderilerini yoruma kapatmamalıdır. Bunun yerine sıkıntılı durumlarda yöneticiler ile iletişime geçilmelidir. Israr edilmesi durumunda kullanıcı gruptan atılır.

## Yöneticilerin Tabi Olduğu Kurallar

1. Kullanıcıların tabi olduğu kuralların tümü yöneticiler için de geçerlidir.
2. Silinen gönderinin veya kişinin, gerekçesiyle birlikte kaydını paylaşmak. Kayıtları [şuradan](https://github.com/Gnu-linux-turkiye/facebook-grubu/blob/master/AKSIYONLAR.MD) görebilirsiniz.

## Son ankette alınan Kali Linux ile alakalı kurallar

Sorunuz aşağıdaki durumlarda silinebilir.

1. Eğer sadece ve sadece Kali Linux ile alakalı ise, genel Linux dağıtımlarıyla bir ilgisi yoksa ve/veya genel bir Linux sorununu çözmüyorsa.
2. Hack ile alakalı ise.
3. Başkasına zarar verebilecek bir yazılım kullanımı ile alakalı ise.
4. Basit Kali Linux kurulumu gibi Google'dan veya grup geçmişimizden kısa süre içerisinde arayıp bulabileceğiniz bir konu ise.

## Telegram Grup Kuralları

1. Sohbette; diğer kullanıcıları rahatsız edebilecek ırkçılık, cinsellik vb. konular konuşulamaz.
2. T.C. kanunlarına aykırı konular konuşulamaz.
3. Gruba "bot" eklenemez veya "bot" linki paylaşılıp kullanıcılara "bot"a yazmaları için ısrar edilemez.
4. Grupta izinsiz grup linki paylaşılamaz.
